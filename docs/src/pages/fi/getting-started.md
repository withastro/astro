---
layout: ~/layouts/MainLayout.astro
title: Aloittaminen
lang: fi
---

Astro on moderni työkalu staattisten sivustojen luomiseen. Voit löytää lisätietoa Astrosta englanniksi [kotisivultamme](https://astro.build/) tai [julkistusviestistämme](https://astro.build/blog/introducing-astro). Tämä sivu on yleiskatsaus Astron dokumentaatioon ja liittyviin sisältöihin.

Haluatko nähdä nopean yleiskatsauksen siitä mikä Astro on? [Tutustu kotisivuumme.](https://astro.build)

## Kokeile Astroa

Helpoin tapa kokeilla Astroa on suorittaa `npm init astro` uudessa hakemistossa omalla koneellasi. Tämä CLI-komento käy lävitse tarvittavat vaiheet uuden Astro-projektin alkuunsaattamiseksi.

[Asennusoppaastamme](/installation) löydät täyden läpikäynnin Astron saamiseksi käyttökuntoon.

### Netin leikkikentät

Sikäli jos sinua kiinnostaa kokeilla Astroa selaimessa, voit käyttää leikkikenttää netissä. Kokeile Hello World -templaattia [CodeSandboxissa](https://codesandbox.io/s/astro-template-hugb3).

_Huomaa: jotkin toiminnallisuudet (mm. nopea päivitys) ovat toistaiseksi rajallisia CodeSandboxissa._

## Astron oppiminen

Ihmisillä on monenlaisia taustoja ja erilaisia oppimistyylejä. Toivomme sinun saavan irti tästä osiosta riippumatta siitä oletko enemmän teoriatason vaiko käytännön tason oppija.

- Jos suosit **oppimista tekemällä**, kokeile aloittaa [esimerkkikirjastostamme](https://github.com/snowpackjs/astro/tree/main/examples).
- Jos suosit **konseptien oppimista vaihe vaiheelta**, kokeile aloittaa [peruskonsepteista ja oppaista](/core-concepts/project-structure).

Astrolla on oma oppimiskäyränsä kuten millä tahansa ennestään tuntemattomalla teknologialla. Harjoittelulla ja kärsivällisyydellä _tulet_ pääsemään asioista kärryille.

### `.astro`-syntaksin oppiminen

Aloittaessasi Astrolla tulet kohtaamaan monia `.astro`-päätteellisiä tiedostoja. Nämä sisältävät **Astro-komponenttien syntaksia**, joka on erityistä HTML:n kaltaista templaattikieltä, jota Astro käyttää. Se on suunniteltu olemaan tuttu kenelle tahansa, jolla on kokemusta HTML:stä tai JSX:stä.

Oppaamme [Astron komponenteista](/core-concepts/astro-components) esittelee uuden syntaksin ja on paras paikka sen opiskelulle.

### API-luettelo

Tämä dokumentaation osa on hyödyllisin halutessasi oppia yksityiskohtia tietystä Astron rajapinnasta. Muun muassa [asetusluettelo](/reference/configuration-reference) listaa kaikki mahdolliset asetusvaihtoehdot. [Ydinkomponenttien luettelo](/reference/builtin-components) listaa kaikki käytössä olevat Astron mukana tulevat komponentit kuten `<Markdown />` ja `<Code />`.

### Dokumentaation versioinnista

Tämä dokumentaatio edustaa aina Astron viimeisintä vakaata versiota. Saavutettuamme v1.0 virstanpylvään tulemme lisäämään mahdollisuuden tarkastella versioitua dokumentaatiota.

## Pysyminen ajantasalla

Twitterin [@astrodotbuild](https://twitter.com/astrodotbuild)-tunnus on virallinen lähde Astro-tiimin päivityksille.

Tulemme kertomaan julkaisuista myös [Discord-yhteisössä](https://astro.build/chat) kanavalla #announcements.

Kaikki Astro-julkaisut eivät tule olemaan oman blogikirjoituksensa arvoisia, mutta löydät yksityiskohtaisen muutoslokin jokaiselle julkaisulle [`CHANGELOG.md`-tiedostosta Astron repossa](https://github.com/snowpackjs/astro/blob/main/packages/astro/CHANGELOG.md).

## Puuttuuko jotakin?

Mikäli havaitset puutteita dokumentaatiossa tai että osa siitä ovat hämmentäviä, jätäthän [ilmoituksen dokumentaation ongelmasta](https://github.com/snowpackjs/astro/issues/new/choose) sisältäen ehdotuksesi sen parantamiseksi, tai twiittaa [@astrodotbuild](https://twitter.com/astrodotbuild) Twitter-tunnukselle. Otamme palautetta vastaan mielellämme!

## Kiitokset

Tämä aloittamisen opas perustui alkujaan [Reactin](https://reactjs.org/) vastaavaan oppaaseen.
