---
layout: ~/layouts/MainLayout.astro
title: Beginnen
lang: nl
---

Astro is een moderne statische sitebouwer. Leer alles over Astro op onze [homepage](https://astro.build/) of ons [release-bericht](https://astro.build/blog/introducing-astro). Deze pagina is een overzicht van de Astro documentatie en alle gerelateerde bronnen.

Benieuwd naar een snel overzicht van wat Astro is? [Bezoek onze homepage.](https://astro.build)

## Probeer Astro

De gemakkelijkste manier om Astro te proberen, is door `npm init astro` uit te voeren in een nieuwe map op je computer. Deze CLI odpracht helpt je in verschillende stappen je eerste Astro project op te zetten.

Lees onze [installatiegids](/installation) voor een volledige uitleg over hoe je met Astro aan de slag kunt.

### Online Playgrounds

Als je interesse hebt om Astro online uit te proberen in je browser, kun je een online playground gebruiken. Probeer een Hello World voorbeeld op [CodeSandbox](https://codesandbox.io/s/astro-template-hugb3).

_Opmerking: sommige functies (bv. Snel vernieuwen) zijn momenteel beperkt op CodeSandbox._

## Astro leren

Mensen komen naar Astro vanuit verschillende achtergronden en met verschillende leerstijlen. Of je nu de voorkeur geeft aan een meer theoretische of praktische benadering, we hopen dat je deze sectie nuttig zult vinden.

- Als je liever **leert door te doen**, begin dan met onze [voorbeeldenbibliotheek](https://github.com/snowpackjs/astro/tree/main/examples).
- Als je de concepten liever **stap voor stap leert**, begin dan met onze [basisconcepten en handleidingen](/core-concepts/project-structure).

Zoals elke onbekende technologie heeft Astro een leercurve. Met wat oefening en wat geduld krijg je het onder de knie.

### Leer de `.astro` syntax

Wanneer je Astro begint te leren, zul je veel bestanden zien die de `.astro` bestandsextensie gebruiken. Dit is de syntax van de **Astro-component**: een speciaal HTML-achtig bestandsformaat dat Astro gebruikt voor sjablonen. Het is ontworpen om vertrouwd te voelen voor iedereen met HTML- of JSX-ervaring.

Onze gids over [Astro-componenten](/core-concepts/astro-components) helpt je door de nieuwe `.astro` syntax en is de beste manier om te leren.

### API referentie

Deze documentatiesectie is handig als je meer details wilt weten over een bepaalde Astro API. [Configuratie referentie](/reference/configuration-reference) vermeldt bijvoorbeeld alle mogelijke configuratieopties die beschikbaar zijn. [Ingebouwde Componenten Referentie](/reference/builtin-components) geeft een overzicht van alle beschikbare kerncomponenten, zoals <Markdown /> en <Code />.

### Documentatie versies

Deze documentatie geeft altijd de laatste stabiele versie van Astro weer. Zodra we de v1.0-mijlpaal hebben bereikt, voegen we de mogelijkheid toe om versiedocumentatie te bekijken.

## Op de hoogte blijven

Het [@astrodotbuild](https://twitter.com/astrodotbuild) Twitter-account is de officiÃ«le bron voor de updates van het Astro-team.

We plaatsen ook release-aankondigingen in onze [Discord-community](https://astro.build/chat) in het #announcements kanaal.

Niet elke Astro-release verdient een eigen blogpost, maar je kunt een gedetailleerde changelog voor elke release vinden in het [CHANGELOG.md-bestand in de Astro-repository](https://github.com/snowpackjs/astro/blob/main/packages/astro/CHANGELOG.md).

## Mis je iets?

Als er iets ontbreekt in de documentatie of als je een onderdeel verwarrend vond, [dien dan een probleem in voor de documentatie](https://github.com/snowpackjs/astro/issues/new/choose) met je suggesties voor verbetering, of tweet naar het [@astrodotbuild](https://twitter.com/astrodotbuild) Twitter-account. We horen graag van je!

## Credit

Deze handleiding 'Aan de slag' was oorspronkelijk gebaseerd op de handleiding 'Aan de slag' van [React](https://reactjs.org/).
